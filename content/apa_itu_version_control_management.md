#### Bahagian 1 - Bekerja Sendiri

## Apa itu Version Control Management

Dalam kerja-kerja programming, kita banyak membuat ubahsuai kepada kerja-kerja, mencuba-daya kaedah dan ciri baru untuk sistem yang dibangunkan, menghasilkan versi baru untuk aplikasi dan sebagainya. Dan pada masa yang sama, kita mahu menjaga source code yang telah siap agar tidak rosak dengan cuba-daya kita yang baru itu. Tetapi sekiranya pembangunan yang baru ini berhasil, ia perlu digabungkan kepada sistem utama dan dikeluarkan sebagai versi baru.

Segala-gala ini, lebih-lebih lagi apabila melibatkan lebih daripada seorang programmer, akan menjadikan kerja sangat rumit. 

Dengan Version Control Management, kerja-kerja programming lebih mudah diuruskan, tanpa mengira platform dan bahasa pengaturcaraan yang kita gunakan. Ianya juga membantu dalam menggabungkan kerja-kerja daripada pelbagai programmer dalam satu projek. 

Dalam industri pembangunan IT sekarang yang mana source code boleh menjangkau jutaan baris, adalah amat penting kita menggunakan sesuatu Version Control Management.

### Contoh-contoh Version Control Management

Berikut adalah contoh-contoh aplikasi yang dibangunkan dan digunakan untuk version control management:

* CVS
* Mercurial
* SVN
* Git

Yang lebih terkini, malah yang banyak digunakan oleh projek-projek open source adalah Git. Malahan, sudah hampir menjadi satu kemestian seorang programmer itu perlu mengetahui Git untuk lebih berdaya saing dalam kerjaya. Kebanyakan syarikat IT yang terlibat dalam pembangunan menetapkan Git sebagai salah satu daripada kemahiran yang mesti dimiliki oleh calon pekerja. Setidak-tidaknya, programmer itu perlulah tahu salah satu daripada kaedah version control management di atas.

Maka ayuh kita teruskan dengan pembelajaran Git.
